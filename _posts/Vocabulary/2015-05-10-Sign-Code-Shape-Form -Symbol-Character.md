---
title: Sign-Code-Shape-Form -Symbol-Character அறிமுகம்
layout: article 
author: கருத்தன்
Search:  
categories: vocabulary
modified: 2015-05-10
---

புள்ளி 
--
ஒரு தளத்தில் உள்ள ஒரு குறிப்பிட்ட இடத்தை சுட்டுவது "புள்ளி".

>**புள்ளி** = point / dot 

குறி - குறியீடு 
--
ஒரு பொருளை உணர்த்தவதற்காக  (அறிவிக்க / தெரிவிக்க ) ஒரு தளத்தில் முறைப்படி வரிகளால் இடப்படும்  வடிவம்  தான் குறி.  இடப்படுவதால் இதனை குறியீடு என்ன அழைக்கலாம். **எ.க.**

 - "+" இது கூடல் குறி 
 - "?" இது கேள்வி குறி 
 
 ஒருவர் மற்றொருவரிடம் கூறிய சொற்தொடர் ஓர் வினா என்பதை உணர்த்த ஒரு சிறிய குறி "?" போதுமானதாய் இருக்கிறது.
 
 >**குறி**= sign / code 

உரு / வடிவம் 
--
ஒரு பொருளின் உள் எது? புறம் எது ?என்று  வரிகளால் வரைந்து வரையறுக்க படுத்தவே**உருவம் / வடிவம்**.

>**உருவம் / வடிவம்**= form / shape 

வரையறுத்தல்,  சுற்றியுள்ள சூழிலிருந்து அறுத்து எடுப்பது போல (வடிகட்டி )  வேறுபடுத்தி வரிகள் சேர்ந்து காட்டும் காட்சி தான்**உருவம் / வடிவம்**.

சின்னம் 
--
அடிப்படையில் சின்னம் என்பது ஒரு குறிதான்.  வேறுபாடு என்னவென்றால் குறி ஒரு நேர் பொருளை குறிக்கும். 

சின்னம் இடப்படுகிற சூழலை பொறுத்து , அதன் இயல்பான பொருளில் இருந்து வேறுபடும்.  சின்னம் ஒரு சூழலில் (ஒரு பிரிவினர் / இடம்  ) அது  அடையாளமாய் திகழும், மற்றவருக்கு அது வெறும் குறி மட்டுமே.

>**சின்னம்**  = symbol  [special meaning  in specific context ]

**எ.க.**
ஒரு நாட்டின் கொடி , அந்த நாட்டு குடிமக்களுக்கு  ஓர் அடையாளம் / சின்னம்.
வேறு நாட்டவரை பொறுத்தவரையில் அது வண்ணத்துணி.

ஒருவனை மற்றவரிடத்தில் இருந்தும் /  ஒரு பொருளை மற்றவையில் இருந்தும் 
வேற்றுமைப்படுத்தி , அவனை அடைய உதவியாய் இருப்பதே "அடையாளம்".

>**தமிழ் நம் தொன்ம அடையாளம், நினைவு கொள்வீர்.**

எழுத்து
--
ஒலிப்பு ஓசைகளுக்கு இணையாய் கொடுக்கப்படும் வரிவடிவமே (குறியீடுயே / உருவமே ) ஒரு மொழியின் எழுத்துகள்.

>**எழுத்து**= Letter 

வரியுரு
--
கணிணிகளுக்கும்  / பொறிகளுக்கும் மனிதர்கள் எழுதும் மொழியின்  எழுத்துகள் மற்றும் வேறு சிறப்பு குறியீடுகளை  பொதுவாய் *வரியுருகள் * என்று அழைக்கலாம்.
.
வரிகள் தான் உருவத்தை புலப்படுத்தும்.

>**வரியுரு** = character


எழுத்துரு 
--
ஒரு வரியுருவின்  அழகையேற்ற சிறுசிறு உருவ மாற்றம் செய்தாலும், 
நம்மால் அந்த வரியுருவை அடையாளம்காண முடியும்.

பலரும் ஒரே வரியுருவை வெவ்வேறு விதமாய் எழுதுவர்.

கணிணியில் வெவ்வேறு விதமாய் எழுத உதவது  "எழுத்துரு " .

>**எழுத்துரு**  = font



சரம் 
--
மலர்கள், முத்துக்கள்  போன்ற  சிறியப் பொருட்களை நூலில்/ நாரில்/ கம்பியில் 
கோர்த்துப் பயன்படுத்தப்படும் சிறு மாலைகளுக்குச் சரம் என்பதுப் பெயர்.

 - முத்துச்சரம் 
 - முல்லைசரம்
 - சரவெடி 

வரியுருகள் ஒன்றன் பின் ஒன்றாக ஒரு நூலில்கோர்க்கப்பட்டது போல இருப்பதை
கணிணியலில்**சரம்** என்று கூறுவர்.

>**சரம்** = string 
