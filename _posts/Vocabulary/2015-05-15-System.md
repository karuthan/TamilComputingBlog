---
title: System அறிமுகம்
layout: article 
author: கருத்தன்
Search:  
categories: vocabulary
modified: 2015-05-15
---
வரிசை 
--- 
பொருட்களை ஒன்றன்பின் ஒன்றாய் அடுக்கி/தொடர்ந்து வைத்தால், அவை 
ஒழுங்காக இருப்பதாகவும் நாம் கூறுவோம். 

**ஒழுங்காக** இருப்பதை நாம், கீழ் உள்ளவாறும் அழைப்பது உண்டு. 

- **அழகு** 
- **அணி** 
- **சீர்** 
- **பாங்கு** 

ஒன்றன்பின் ஒன்றாய் இருக்கும் பொருட்கள், வரிகள் ஒன்றன்பின் ஒன்றாய் போல இருப்பதால் அவை **வரிசை**. 

அமை 
--- 
**அமை** என்பது ஒரு வினையை / செயலை குறிக்கும் சொல்.   

அமைப்பதன் நோக்கம் பொருளை 

- சீர் செய்யவும் 
- ஒழுங்கு செய்யவும் 
- ஒருங்கு செய்யவும் 
- அழகுப்படுத்தும் 
- அடுக்குவும் 
- செம்மைபடுத்தவும் / செப்பனிடவும் தான். 

In english 
> **அமை** = to arrrange appropriately / organize 

 1. எல்லாம் *அமை*ந்து இருந்தால், அது **அமைதி** தரும்.  
 2. அமைக்கப்பட்டது **அமைப்பு** / **அமைவு**
 3. அமைத்தது **அமைவு**
 4. அமைச்சு --> **அமைச்சர்**/ **அமைச்சன்**
 
 **அமை -->அமைச்சு** ஆகி அமைத்தல் என்னும் வினை செய்பவனைக் குறிக்கும்.  (பேசு —> பேச்சு).   

####அமை - கிளைச்சொற்கள் 

- **வடிவமை** - design 
- ஒரு பொருளின் வடிவை மற்றி அமைப்பது = **வடிவமைப்பு** 

- **தகவமை** - adapt 
	- ஒரு சுழலுக்கு ஏற்றவாறு ஒரு பொருளை மாற்றிச் சீர் ஒழுங்கு செய்வதை **தகவமைப்பது** என்று கூறுவர். 

- **உள்ளமைப்பு** - structure 
- ஒரு பொருளின் உட்கூறுகள் எப்படி அமைதிருக்கிறது என்று 
விளக்குவது **உள்ளமைப்பு** 

- ஒத்தமைப்பு - Consistent 
- உடலமைப்பு 
- சீரமைப்பு 


கட்டமைப்பு 
--- 
கட்டி அமைக்கப்படுவது, **கட்டிடம்**. கட்டிடத்தில் பல உட்கூறுகள் இருக்கும், அந்த உட்கூறுகளின் உள்ளமைப்புகளைக் கட்டி அமைப்பதால் அது **கட்டமைப்பு**. 

>கட்டமைப்பு = Architecture 

**மென்பொறியியலின் சொல்லியல்**

> SYSTEM => "organized whole, a whole compounded of parts" 

மேற்கூறிய அனைத்தும் மென்பொறியியலின் சொல்லியலுக்கும் பொருந்தும். 

ANALYSIS = பகுப்பாய்வு 
DESIGN = வடிவமைப்பு 
STRUCTURE = உள்ளமைப்பு 
ARCHITECTURE = கட்டமைப்பு 

>பகுப்பாய்வு செய்து, வடிவமைத்து , உள்ளமைப்புகளைச் சீர்படுத்தி, பின்
>கட்டமைக்கும் எல்லாப் பணிகளையும் முறைப்படி அமைத்தால்
>அது **முறைமை**. 
> SYSTEM => **முறைமை**

முறைமைத்த ஒன்றை, பல கோணத்தில் இருந்து பார்க்க / நோக்க முடியும். நோக்கும் ஒவ்வொரு நோக்குநிலையிலும் புலப்படும் உள்ளமைப்பு வெவ்வேறாய் இருக்கும். 

System has multiple viewpoints , viewing / observing from each viewpoint will give the observer 
insight into different perspective and structure of the system. 

>முறைமை நோக்கம் / குறிக்கோள் முறைபடுத்துவது, ஒழுங்குபடுத்துவது. 

ஒர் துறையின் நன்நெறிகள் வழிநடப்பதும், விதிமுறைகளைக் கடைபிடித்தலும் தான் ஒழுக்கம்(discipline). 

மென்பொருள்நிரலாக்கத் துறைக்கென்று சில நன்நெறிகள் விதிமுறைகள் உண்டு. 
அவை இருக்கிறது என்பதை மட்டும் இப்போது தெரிந்து கொள்வோம். வேறு பதிவுகளில் அவற்றை அறியலாம். 

> principle = நெறி ;
> rule = விதிமுறை ;
> guideline / procedure/ algorithm = வழிமுறை ;
> methodology / process = செய்முறை ;

**அமை** என்பது வினை , வினையைச் செய்யும் வகை 
(**வினை செயல்வகை**) என் ஐயன் வள்ளுவர் சொன்னது 

>பொருள்கருவி காலம் வினையிடனொ டைந்தும் 
>**இருள்தீர எண்ணிச் செயல்** .
